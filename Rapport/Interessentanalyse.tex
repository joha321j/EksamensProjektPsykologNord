\subsection{Interessent analyse}

De fire ansatte i Psykolog Nord har en interesse i vores projekt. Vi anser dog ikke alle fire som primærinteressenter, da Stefan ikke bliver ramt af alle problemerne.
Stefan er alene om Odense klinikken, og derfor oplever han heller ikke de første to problemer, der bliver nævnt i afsnit \ref{section:problemstilling}.

Lasse Kirk, nævnt i afsnit \ref{section:forretningsmodel}, har også en interesse i projektet, da han og Katrine har udtrykt interesse i at bruge PsykologNords lokaler til et andet firma, når de ikke bliver brugt til samtaler.
Som nævnt i afsnit \ref{section:problemstilling} understøtter deres nuværende løsning ikke booking af det samme lokale på en hensigtsmæssig måde.

Katrine Breum Larsen er chefpsykologen og den primære beslutningstager i samarbejde med Lasse.
Derfor betragtes Katrine og Lasse som primærinteressenterne.

Primærinteressenterne er alle under 35 år, og er derfor ganske habile til brug af computere i deres hverdage.

Miriam, Jean og Stefan har også en interesse i projektet, men da de ikke er en del af ledelsen, har vi valgt ikke at inddrage dem i udviklingen af projektet, og derfor har de ikke en stor indflydelse på projektets udformning.

De betragtes derfor som gidsler ud fra Skriver et al. bog Organisation \cite[s. 435]{interessentanalyse}, da vi har valgt ikke at indblande dem i udviklingsprocessen.
Dette har vi valgt at gøre, da de, som nævnt i afsnit \ref{section:forretningsmodel}, ikke er direkte ansatte i firmaet, men derimod blot partnere.
Desuden har de ikke noget interesse i de andre formål, som Katrine og Lasse vil bruge projektet til. 
Det kunne have givet gevinst at bruge dem som forsøgspersoner til at afprøve vores løsning, men det prioriterede vi ikke højt nok til at sætte tid af til det.

Stefans største interesse vil være, at hans hverdag forbliver uændret.

Miriams interesse er at få en nemmere hverdag i forbindelse med bookning af aftaler uden den store omstilling.

PsykologNords klienter er også gidsler, da deres interesse vil være, at deres hverdag forbliver så uændret som muligt, og vi ikke mener, at det vil være en gavn at involvere dem i projektet.