\section{Konklusion}
PsykologNord bruger på nuværende stund terapeutbooking.dk, som ikke er beregnet til flere psykologer på samme system.
De har en sektretær der bruger omkring 3 timer om ugen på at sidde og dobbelt checke, at der ikke er blevet dobbelt booket.
Dette sker dog stadigvæk og derfor bliver de nød til at ringe rundt til nogle klienter for at få dem til at finde en ny tid.
I samarbejde med PsykologNord er vi kommet frem til en løsning der lige præcis løser denne problemstilling med dobbelt bookning.
De kunne godt lide de fleste af de andre funktioner terapeutbooking tilbyder, derfor har vi forsøget at implementere så mange af disse funktioner, som det begrænsede tidsvindue har muliggjort.

I løbet af det første år med undervisning har vi lært en del om systemudviklingsmetoder og fået programmeringserfaring, som vi har brugt til at udvikle vores løsningsforslag.

I samarbjede med PsykologNord har vi arbejdet agilt og iterativt dvs. at de undervejs er kommet med nye forslag, som de godt kunne tænke sig at få implementeret.

Vi har løbene gjort brug af vores kvalitetskriterier for at sikre os, at vores løsning ikke overskrider nogle af de kvalitetskriterere vi har opstillet.

Vi har yderligere opstillet tre KPI'er, da de vil give os data vi kan bruge til at sikre os, at vores løsning er bedre end den nuværende løsning, dog har vi ikke nået at lave målingerne, da vi ikke nåede at blive færdige med den ønskede løsning.

Da vi vidste fra start af, at vi ikke ville kunne implementere en løsning, der levede helt op til, hvad PsykologNord ønsker sig, har vi forsøgt at bruge GRASP og SOLID principperne til at sikre os, at vores løsning er så nem som muligt at videreudvikle.
Derudover har vi brugt TDD til at hjælpe os med, at vi ikke vil miste funktionalitet i programmet, når vi refaktorerer eller udvider det.

Vi har brugt scrum, som vores projektstyringsværktøj.
Vi har lært, at det er meget vigtigt at huske og holde de daglige stand up meetings, da ellers kan gruppemedlemmerne nemt miste overblikke.
Det har også givet os stor gevinst at holde sprint retrospektiver, da det gjorde os opmærksomme på nogle uhensigtsmæssigheder i vores gruppesamarbejde.